Εφαρμογή Διαχείρισης Αθλητικών Σωματείων / Συλλόγων / Γυμναστηρίων
==================================================================

Αναγκαιότητα της Εφαρμογής
--------------------------

Αθλητικοί σύλλογοι, ιδιωτικοί με κερδοσκοπικό χαρακτήρα, ή σωματεία
μη-κερδοσκοπικού χαρακτήρα, καθημερινά αντιμετωπίζουν το πρόβλημα της
διαχείρισης της εργασίας τους, που συχνά περιλαμβάνει εργασίες διαχείρισης
διαφορετικού τύπου, όπως: \* αθλητών, \* μελών (π.χ. γονείς ανηλίκων αθλητών,
μέλη του διοικητικού συμβουλίου και της γενικής συνέλευσης, προπονητές κ.λπ.),
\* προμηθευτών-χορηγών, \* τμημάτων και παρουσιών, \* οικονομικών
προϋπολογισμών, \* οικονομικών κινήσεων εσόδων (π.χ. μηνιαίες συνδρομές αθλητών)
και εξόδων (π.χ. μηνιαίες πληρωμές προπονητών).

Ιστορικό εφαρμογής
------------------

Ένα σύστημα που να ενοποιεί τα προαναφερόμενα ανέκυψε η ανάγκη να δημιουργηθεί
για τη διαχείριση του Αθλητικού Σωματείου «ΠΟΣΕΙΔΩΝ Ιωαννίνων». Το σωματείο αυτό
αποτελεί έναν από τους μεγαλύτερους αθλητικούς συλλόγους της Δυτικής Ελλάδας με
957 αθλητές και 1358 μέλη. Ο ΠΟΣΕΙΔΩΝ δραστηριοποιείται στο αγώνισμα της
κολύμβησης, της τεχνικής κολύμβησης και του πόλο, ωστόσο στο ενεργητικό του έχει
αναλάβει και ποικίλες άλλες αθλητικές διοργανώσεις, που προάγουν την αθλητική
κουλτούρα και ενισχύουν τον αθλητικό τουρισμό, όπως ετησίως είναι ο Γύρος της
Λίμνης Παμβώτιδος (Lake\_Run) και οι πανελλήνιοι αγώνες κολύμβησης
προαγωνιστικού-αγωνιστικού επιπέδου (ΠΟΣΕΙΔΩΝΙΑ).

Στο πλαίσιο αυτό αναπτύχθηκε η Εφαρμογή Διαχείρισης Ανοικτού Λογισμικού για το
σωματείο ΠΟΣΕΙΔΩΝ εθελοντικά από φίλους και γονείς του ΠΟΣΕΙΔΩΝ, με αξιοποίηση
των τεχνολογιών MS\_Visual\_Basic\_6 και MS\_Access\_2003.

Η εφαρμογή έχει εγκατασταθεί και τρέχει στο σωματείο του ΠΟΣΕΙΔΩΝ εδώ και 2
χρόνια.

Ο κώδικας της υπάρχουσας εφαρμογής βρίσκεται στο αποθετήριο
https://github.com/dmagoul/SportCorporationMaganagementSystem

Ωφελούμενοι
-----------

Πλήθος άλλων αθλητικών συλλόγων ή σωματείων, περιλαμβανομένων και ιδιωτικών
γυμναστηρίων (ΜΜΕ), μπορούν να ενσωματώσουν στην καθημερινή διαχείριση της
εργασίας τους μια τέτοια εφαρμογή για την εύρυθμη λειτουργία τους, αλλά και για
τη διευκόλυνση των εργασιών των φορέων εκείνων που με τη δράση τους ευνοούν,
αναπτύσσουν και προωθούν τον αθλητισμό και κατά συνέπεια τον Αθλητικό Τουρισμό.

 
-
